        青玉案·元夕【辛弃疾】
  东风夜放花千树，更吹落，星如雨，宝马雕车香满路。凤箫声动，玉壶光转，一夜鱼龙舞。
  蛾尔雪柳黄金缕，笑语盈盈暗香去。众里寻他千百度，蓦然回首，那人却在灯火阑珊处。
        鹊桥仙  【秦观】
  纤云弄巧，飞星传恨，银汉迢迢暗度。金风玉露一相逢，便胜却人间无数。
  柔情似水，佳期如梦，忍顾鹊桥归路。两情若是长久时，又岂在朝朝暮暮。  
    
        八声甘州 【柳永】
  对潇潇暮雨洒江天，一番洗清秋。渐霜风凄紧，关河冷落，残照当楼，是处红衰翠减，苒苒物华休。唯有长江水，无语东流。
  不忍登高临远，望故乡渺邈，归思难收。叹年来踪迹，何事苦淹留？想佳人妆楼颙望，误几回，天际识归舟。争知我，倚阑干处，正嫩凝愁。

         望海潮 【柳永】
  东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙，怒涛卷霜雪，天堑无涯。市列珠玑，户盈罗倚，竞豪奢。
  重湖叠巘清嘉，有三秋桂子，十里荷花。羌管弄晴，凌歌泛夜，嘻嘻钓叟莲娃。乘醉听箫鼓，吟赏烟霞，异日图将好景，归去凤池夸。

         雨霖霖【柳永】
  寒蝉凄切，对长亭晚，骤雨初歇。都门帐饮无绪。留恋处、兰州催发。执手相看泪眼，竟无语凝噎。念去去、千里烟波，暮霭沉沉楚天阔。
  今宵酒醒何处？杨柳岸、晓风残月。此去经年，应是良辰好景虚设。便纵有千种风情，更与何人说？

         定风波 【苏轼】
  莫笑穿林打叶声，何妨吟啸且徐行？竹杖芒鞋轻胜马。谁怕？一蓑烟雨任平生。
  料笑春风吹酒醒，微冷。山头斜照却相迎。回首向来萧瑟处，归去，也无风雨也无晴。

          临江仙【晏几道】  
  梦后楼台高锁，酒醒帘幕低垂。去年春恨却来时，落花人独立，微雨燕双飞。
  记得小频初见，两重心字罗衣。琵琶弦上说相思，当时明月在，曾照彩云归。

          浣溪沙【纳兰容若】
  谁念西风独自凉，萧萧黄叶闭疏窗。沉思往事立残阳。
  被酒莫惊春睡重，赌书消得泼茶香。当时只道是寻常。

          水调歌头【苏轼】
  明月几时有，把酒问青天？不知天上宫阙，今夕是何年?我欲乘风归去，又恐琼楼玉宇。高处不胜寒，起舞弄清影，何似在人间。
  转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。

          木兰词·拟古决绝词柬友【纳兰性德】
  人生若只如初见，何事秋风悲画扇。等闲变却故人心，却道故人心易变。
  骊山语罢清宵半，泪雨霖铃终不怨。何如薄幸锦衣郎，比翼连枝当日愿。  

           赤壁【唐·杜牧】
  折戟沉沙铁未销，自将磨洗认前朝。
  东风不与周郎便，铜雀春深锁二乔。

           行路难【唐·李白】
  金樽清酒斗十千，玉盘珍馐直万钱。
  停杯投箸不能食，拔剑四顾心茫然。
  欲渡黄河冰塞川，将登太行雪满山。
  闲来垂钓碧溪上，忽复乘舟梦日边。
  行路难，行路难，多歧路，今安在？
  长风破浪会有时，直挂云帆济沧海。

  	   梦游天姥吟留别【唐·李白】
  海客谈瀛洲，烟涛微茫信难求。越人语天姥，云霞明灭或可睹。天姥连天向天横，势拔五岳掩赤诚。天台四万八千丈，对此欲倒东南倾。
  我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯，半壁见海日，空中闻天鸡，千岩万转路不定，迷花倚石忽已暝。
  